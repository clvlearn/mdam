---
title: Boekopdract 2, Presentatie - HAVO 3
search: false
---


# Boekopdracht 2, Presentatie

**Opdracht:**

- Je vormt een tweetal en leest allebei een boek. Laat de boeken goedkeuren door je docent.
- Je geeft samen een presentatie over de boeken volgens onderstaande instructie.
- Je krijgt een cijfer dat 2x meetelt. Bij de beoordeling wordt zowel op inhoud (60%) als op presentatie (40%) gelet. De inhoud wordt gezien als groepswerk (elk groepslid krijgt dezelfde punten), de presentatie wordt individueel beoordeeld.
- Je schrijft/typt je voorbereiding uit en levert dit voorafgaand aan de presentatie _geprint_ bij mij in. Dit is een voorwaarde voor een cijfer.

**Voorwaarden presentatie**

- De presentatie duurt 7-10 minuten. De docenten en klas mogen vragen aan je stellen. Zorg dat je allebei ongeveer even lang aan het woord komt.
- Je mag geen powerpoint gebruiken of andere audiovisuele materialen. Je mag wel een aantekeningenblaadje gebruiken of op het bord schrijven.

**Opbouw**

| 1   | **Inleiding** | Introduceer op een leuke manier je onderwerp, zodat het publiek geïnteresseerd en betrokken is. |
| --- | --- | --- |
| 2.  | **Korte informatie over de gelezen boeken en de schrijver** | Vertel kort wie de schrijvers zijn (geen biografie!) en wat voor soort boeken ze schrijven.<br><br>Maak daarnaast van beide boeken een samenvattingen, waarbij je de allerbelangrijkste gebeurtenissen vermeldt. Deze twee samenvattingen mogen samen maximaal 1 minuut duren. Houd het dus kort! |
| 3.  | **Hoofdpersonen** | Je maakt een nauwkeurige beschrijving van de hoofdpersoon van ieder boek. Let op: kies één persoon per boek. |
| 4.  | **Overeenkomsten** | Je benoemt twee duidelijke overeenkomsten tussen de gelezen boeken. Leg uit met voorbeelden. Zorg dat de overeenkomsten relevant (=toepasselijk) zijn. |
| 5.  | **Verschillen** | Je benoemt twee duidelijke verschillen tussen de gelezen boeken. Ook hier: leg uit met voorbeelden. Zorg dat de overeenkomsten relevant (=toepasselijk) zijn. |
| 6.  | **Mening** | Je geeft je mening over beide boeken, uitgebreid met minimaal 3 argumenten per boek. Gebruik beoordelingswoorden van deze website: <https://www.mrchadd.nl/academy/vakken/nederlands/beoordelingswoorden>. Je argumenten onderbouw je met _voorbeelden_ uit je boek en met tenminste één citaat. We willen geen argumenten horen die gaan over de dikte van het boek of de grootte van de letters op de bladzijden. Wanneer je iets zegt over de schrijfstijl, geef je hierbij natuurlijk een citaat uit het boek |
| 7.  | **Slot** | Wat is je nu opgevallen aan de boeken en wat is de belangrijkste informatie uit je presentatie? Sluit op een leuke manier af. |

**_Voorbeeld_**

Gelezen:

- Jimi - Buddy Tegenbosch (2023)
- Ik kom hier nog op terug - Rob van Essen (2023)

**Samenvattingen**

_Jimi_ gaat over de jongen Jimi Fender Johnson, die eigenlijk ooit is geboren als meisje Lucy. Op een dag krijgt hij de kans terug te reizen naar het New York van 10 september 2001, de dag voor de aanslag op de Twin Towers. Hij is daar om een persoonlijke opdracht te vervullen, hij komt er alleen pas gaandeweg achter wat deze opdracht is. Op 11 september redt hij zijn - in het heden overleden - vader net op tijd uit de Twin Towers, en hij denkt dat daarmee zijn vader in 2018 nog steeds leeft. Dit blijkt niet zo te zijn: het verleden kun je niet veranderen. Zijn vader is overleden bij een auto-ongeluk op 11 september, maar voor Jimi was de tijdreis toch een helende ervaring.

_Ik kom hier nog op terug_

In _Ik kom hier nog op terug_ wordt journalist Rob Hollander bij een oud-studiegenoot filosofie uitgenodigd in Los Angeles. Deze studiegenoot, Ickx, blijkt over een tijdmachine te beschikken en Rob mag een aantal keer terug naar het verleden. Bij de laatste tijdreis komt hij echter vast te zitten en kan hij niet meer terug.

**Personages**

Jimi Fender Johnson is 16 jaar oud. Hij is geboren als Lucy, maar wist al snel dat hij niet in een meisjeslichaam thuishoorde. Zijn moeder heeft hem hier vanaf moment 1 in gesteund en hij krijgt nu extra testosteron, waardoor zijn lichaam hopelijk mannelijker wordt. Hij valt op jongens en meisjes, en vindt niet dat hij hier een keuze in moet maken. Daarnaast speelt hij gitaar en is hij dol op muziek. Hij kent alle platen die zijn overleden vader heeft achtergelaten uit zijn hoofd. Hij is ook dapper, want hij waagt het om de tijdreis te ondernemen en gaat terug de Twin Towers in als de eerste aanslag al is gepleegd, om zijn vader te redden.

Rob Hollander is…\[je snapt het idee…\]

**Overeenkomsten**

- Allebei de boeken gaan over tijdreizen. In Jimi reist Jimi van 2018 terug naar 2001. In _Ik kom hier nog op terug_ reist Rob terug naar 1998. Allebei de personages ontdekken nieuwe dingen over hun eigen geschiedenis met het tijdreizen. Jimi komt erachter dat zijn ouders in New York hebben gewoond en dat zijn vader in New York is overleden, niet in Philadelphia zoals zijn moeder altijd vertelde.
- Allebei de boeken gebruiken veel details om de stad te tonen waar het boek zich afspeelt. In Jimi lees je vanalles over New York: straten, kruispunten, winkels (bijv. de Gap Store). In _Ik kom hier nog op terug_ \[…\]

**Verschillen**

- Je kunt goed merken dat Jimi is geschreven voor de jeugd. De schrijver legt veel dingen uit over bijvoorbeeld de beschreven muziek en de aanslagen, die je als volwassene al wel kent. Het boek gaat ook over dingen waar je als puber tegenaan loopt: verliefd worden, onzeker zijn in je eigen lijf. Ook liggen de gedachten rondom de androgynie van Jimi er soms wel dik bovenop: het boek legt veel uit. _Ik kom hier nog op terug…_

**Mening**

_Jimi_.

Ik vond een aanrader, want

- het boek draait om muziek en ik luister graag naar muziek. Veel van de nummers die in het boek genoemd worden ken ik en vind ik mooi: Fleetwood Mac, Jimi Hendrix, The Cure, The Foo Fighters. Een van mijn lievelingsartiesten is Bruce Springsteen en zijn nummer _The Rising_ komt een aantal keer terug in het boek, omdat het nummer is geschreven na de aanslag op The Twin Towers.
- het boek was spannend. Je wil als lezer graag weten wat er gebeurt als Jimi via de kast en de putdeksel terecht komt in het New York van 2001. Waarom is hij daar en wat gaat er gebeuren? Als hij Matéo ontmoet, ben je benieuwd of ze verliefd worden en blijven, en welke rol Matéo gaat spelen in het leven van Jimi. Daarna is het spannend of Jimi de vader van Matéo kan redden uit The Twin Towers en of hij zijn vader levend mee naar huis krijgt.
- het boek was leerzaam. Ik heb meer geleerd over hoe het moet voelen om transgender te zijn en vanaf nu denk ik beter na over welke nieuwsgierigheid daarin gepast voelt. Een voorbeeld daarvan is dit citaat: "En of ik hem snapte. Zodra mensen wisten dat je niet als jongen geboren was, riep dat blijkbaar een enorme drang op om je te gaan ondervragen. Ergens begreep ik dat wel, mensen waren nieuwsgierig, maar dat gaf ze toch niet meteen het recht om allerlei ongepaste vragen te stellen? Vragen die vaak nergens op sloegen. _Wanneer heb je besloten transgender te worden?_ Huh? _Als je op meisjes valt, ben je dan nu hetero of ben je nog steeds een homo?_ Huh En de absolute nummer één in de lijst: _ga je je ook laten ombouwen?_ Alleen dat woord al. Het waren onderwerpen die ik niet eens met mijn beste vrienden besprak, maar blijkbaar waren er genoeg mensen die nauwelijks last van remmingen hadden op dit gebied" (blz. 67)

_Ik kom hier nog op terug.._:

**Havo 3 voordracht groep:**

| Gelezen boeken: | Onvoldoende 2p | Matig 4p | Voldoende 6p | Goed 8p | Uitstekend 10p |
| --- | --- | --- | --- | --- | --- |
| Inleiding (max 20 pt.) |     |     |     |     |     |
| De boeken worden op een aantrekkelijke wijze geïntroduceerd. |     |     |     |     |     |
| De gelezen werken en schrijvers worden helder en kort getypeerd. |     |     |     |     |     |
| Middenstuk (max 40 pt.) |     |     |     |     |     |
| De overeenkomsten tussen de gelezen werken worden helder uiteengezet met duidelijke voorbeelden. |     |     |     |     |     |
| Opvallende inhoudelijke verschillen worden helder uiteengezet met duidelijke voorbeelden. |     |     |     |     |     |
| De hoofdpersonen zijn goed gekozen en worden duidelijk toegelicht. |     |     |     |     |     |
| De argumenten zijn onderbouwd met voorbeelden uit de boeken. |     |     |     |     |     |
| Slot (max 10 pt.) |     |     |     |     |     |
| Conclusie en samenvatting zijn helder geformuleerd, er wordt teruggegrepen op de inleiding. |     |     |     |     |     |
| Overig (max 30 pt.) |     |     |     |     |     |
| De presentatie is logisch opgebouwd, er is een duidelijke structuur. |     |     |     |     |     |
| De spreektijd wordt optimaal benut en gehaald. |     |     |     |     |     |
| De spreker heeft een goede houding<br><br>(er is rust, geregeld oogcontact met het publiek, gebaren zijn ondersteunend en niet afleidend, intonatie ondersteunt voordracht) |     |     |     |     |     |

**Eindcijfer:**

**Cijfer = behaalde punten**